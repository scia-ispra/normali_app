


<div>

<p>
Questa app consente di visualizzare e scaricare i valori normali climatici mensili, stagionali ed annuali di indicatori climatici di temperatura e precipitazione. Cliccando sul pulsante “Visualizza i dati” e’ possibile visualizzare la tabella con i valori normali calcolati, la mappa delle stazioni climatologiche e i grafici delle distribuzioni mensili, stagionali e annuali.
</p>
<h4>
Cosa sono i valori climatici normali?
</h4>
<p>
I valori climatici normali sono i <strong>valori medi</strong>, di una variabile climatica in un periodo di riferimento sufficientemente lungo. L’organizzazione meteorologica mondiale (OMM) (in inglese <i>World Meteorological Organization</i> - <a href="https://public.wmo.int/en" alt="sito WMO" target="_blank" class="mylink">WMO</a>) ha definito i normali climatici nella prima meta’ del ventesimo secolo con l’obiettivo di consentire il confronto tra le osservazioni di tutto il mondo, assicurando la coerenza fra le informazioni dei diversi servizi meteorologici. Inoltre ha fissato a <strong>30 anni</strong> la durata del periodo di riferimento, da aggiornare ogni 10 anni.
</p>
<h4>
Perché si calcolano i valori climatici normali?
</h4>
<p>
<p>Per due finalita’ principali:</p>
<ul>
<li>come <strong>valori di riferimento</strong> rispetto ai quali confrontare le osservazioni e calcolare le serie di anomalie (scostamenti dai valori normali)</li>
<li>per fornire <strong>valori medi rappresentativi</strong> del clima attuale o del passato recente in un determinato luogo.
</p></li>
</ul>
<h4>
Come si calcolano i valori climatici normali?
</h4>
<p>
A partire dai <strong>dati giornalieri</strong>, vengono calcolati i valori medi o cumulati, mensili, stagionali e annuali, per le stazioni con almeno 24 anni di dati nel trentennio climatologico di riferimento. Per maggiori informazioni si veda il volume “<i><a href="https://library.wmo.int/doc_num.php?explnum_id=4166" target="_blank" alt="Volume WMO" class="mylink">WMO Guidelines on the Calculation of Climate Normals</a></i>” (WMO, 2017) e appena disponibile il NOSTRO NUOVO REPORT “I normali climatici in Italia” (da scaricare).
</p>
</div>
